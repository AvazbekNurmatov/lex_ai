law_act_id,paragraph_id,text
2857359,2857368,"“Namangan yo‘lovchi tashish” davlat unitar korxonasi tugatish sud boshqaruvchisi (bundan buyon matnda — da’vogar) xo‘jalik sudiga da’vo arizasi bilan murojaat qilib, “To‘raqo‘rg‘on neft bazasi” unitar korxonasidan (bundan buyon matnda — javobgar) 402 000 000 so‘m mablag‘larni undirishni so‘ragan. Birinchi instansiya sudining 2015-yil 15-maydagi hal qiluv qarori bilan da’voni qanoatlantirish rad etilgan. Apellatsiya instansiyasi sudining 2015-yil 2-iyuldagi qarori bilan hal qiluv qarori bekor qilinib, da’vogarning da’vo talabini qanoatlantirish, javobgardan da’vogar foydasiga 402 000 000 so‘m undirish haqida yangi qaror qabul qilingan."
2857359,2857375,"Javobgar tomonidan berilgan kassatsiya shikoyatida apellatsiya instansiyasi sudi tomonidan ish hujjatlari to‘liq o‘rganilmaganligi, ishdagi mavjud dalillarga e’tibor berilmaganligi, da’vogarning bankrot deb e’tirof etilganligini bilmaganligi va tugatish boshqaruvchisi faoliyat olib bormaganligi, da’vogar o‘tkazib bergan mablag‘i hisobiga mahsulotni to‘liq olganligiga e’tibor berilmaganligi bayon qilinib, sud qarorini bekor qilib, hal qiluv qarorini o‘zgarishsiz qoldirish so‘ralgan. Sudlov hay’ati kassatsiya shikoyatida keltirilgan vajlarni ish hujjatlari bilan birgalikda muhokama qilib, quyidagilarga asosan kassatsiya shikoyatini qanoatlantirmasdan, apellatsiya instansiyasi sudi qarorini o‘z kuchida qoldirishni lozim topadi. Ishdagi hujjatlardan ko‘rinishicha, da’vogar va javobgar o‘rtasida 2014-yil 2-yanvarda 11-sonli “Neft mahsulotlari yetkazib berish to‘g‘risida” shartnoma tuzilgan. Shartnoma shartlaridan kelib chiqib, javobgar da’vogarga jami 1 443 000 000 so‘mlik neft mahsulotlari yetkazib bergan."
2857359,2857379,"Namangan viloyat xo‘jalik sudining 2014-yil 2-iyundagi hal qiluv qarori bilan da’vogar bankrot deb e’tirof etilgan. Tugatish boshqaruvchisi nomzodi taqdim etilgunga qadar, uning vazifasini vaqtincha bajarib turish sud boshqaruvchisi I.Abdiraximovga yuklatilgan. Sudning 2014-yil 9-iyundagi ajrimi bilan tugatish boshqaruvchisi etib Y.Qurbonov tayinlangan. Sud boshqaruvchisi Y.Qurbonov sudning 2014-yil 6-avgustdagi ajrimi bilan vazifasidan ozod etilib, o‘rniga sud boshqaruvchisi etib I.Tojiboyev tayinlangan. Da’vogar bankrot deb e’tirof etilganidan 2014-yilning 7-avgustiga qadar da’vogarning sobiq rahbari N.Saydullayev olingan neft mahsulotlari uchun 402 000 000 so‘m pul mablag‘ini javobgarga o‘tkazib bergan. Da’vogar tomonidan xo‘jalik sudiga da’vo arizasi bilan murojaat qilinib, ushbu noqonuniy o‘tkazib yuborilgan 402 000 000 so‘m pul mablag‘ini qaytarib undirishni so‘ragan. Birinchi instansiya sudi da’voni qanoatlantirishni rad etib, barvaqt xulosaga kelgan. O‘zbekiston Respublikasining “Bankrotlik to‘g‘risida”gi Qonuni Mazkur Qonunning qarzdorning mol-mulkini boshqa shaxsga o‘tkazish bilan bog‘liq yoki uning mol-mulkini uchinchi shaxslar foydalanishi uchun topshirishga sabab bo‘luvchi bitimlar tuzishga faqat ushbu bobda belgilangan tartibda yo‘l qo‘yiladi; qarzdorning barcha pul majburiyatlarini bajarish muddati, shuningdek kechiktirilgan majburiy to‘lovlarni to‘lash muddati boshlangan deb hisoblanadi; qarzdorning barcha turdagi qarzlari bo‘yicha neustoyka (jarima, penya) va foizlarni hisoblash tugatiladi; mol-mulk solig‘i, yer solig‘i, shuningdek avval hisoblangan va undirilmagan majburiy to‘lovlar bo‘yicha penya va jarimalar hisoblash to‘xtatib turiladi; qarzdorning moliyaviy ahvoli to‘g‘risidagi ma’lumotlar maxfiy toifaga (shu jumladan tijorat siriga) mansubligini yo‘qotadi; undiruvni qarzdorning mol-mulkiga qaratishga doir barcha cheklovlar olib tashlanadi;"
2857359,2857434,"ijro hujjatlarini ijro etish tugatiladi. Pul majburiyatlari, majburiy to‘lovlar bo‘yicha barcha talablar, boshqa mulkiy talablar faqat tugatishga doir ish yuritish doirasida qarzdorga taqdim etilishi mumkin, mulk huquqini e’tirof etish, ma’naviy ziyonni kompensatsiya qilish, mol-mulkni boshqa shaxsning qonunsiz egaligidan talab qilib olish, asossiz orttirilgan boylikni qaytarish, bitimlarni haqiqiy emas deb topish va ularning haqiqiy emasligi oqibatlarini qo‘llash to‘g‘risidagi talablar, shuningdek joriy to‘lovlar bo‘yicha talablar bundan mustasno. Ushbu modda birinchi qismining O‘zbekiston Respublikasi Xo‘jalik protsessual kodeksi (bundan buyon matnda — XPK)ning"
2857359,2857437,"Shunga ko‘ra, ishdagi hujjatlar va taraflarning tushuntirishlaridan, apellatsiya instansiyasi sudi vakolatsiz shaxs tomonidan tasarruf etilgan 402 000 000 so‘m pul mablag‘ini qaytarish haqida asosli xulosaga kelib hal qiluv qarorini bekor qilib, javobgardan da’vogar foydasiga 402 000 000 so‘m pul mablag‘ini qaytarish to‘g‘risida yangi qaror qabul qilib qonuniy to‘xtamga kelgan. XPKning Ishni ko‘rishda apellatsiya instansiyasi sudi tomonidan moddiy va protsessual huquq normalari to‘g‘ri qo‘llanilgan."
2857359,2857442,"Bunday holatda sudlov hay’ati, apellatsiya instansiyasi sudining qarorini o‘zgarishsiz, kassatsiya shikoyatini esa qanoatlantirmasdan qoldirishni, ishni kassatsiya instansiyasi sudida ko‘rish uchun to‘langan 2 010 000 so‘m davlat boji va 7 000 so‘m pochta xarajatini javobgar zimmasida qoldirishni lozim topadi."
