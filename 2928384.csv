law_act_id,paragraph_id,text
2928384,2928444,"O‘zbekiston Respublikasi Vazirlar Mahkamasi tomonidan taqdim etilgan O‘zbekiston Respublikasi Davlat budjetining 2008-yil birinchi choragidagi ijrosi to‘g‘risidagi hisobotni ko‘rib chiqib, O‘zbekiston Respublikasi Oliy Majlisining Qonunchilik palatasi qaror qiladi: 1. O‘zbekiston Respublikasi Davlat budjetining 2008-yil birinchi choragidagi ijrosi to‘g‘risidagi hisobot tasdiqlansin."
2928384,2928448,"Ta’kidlab o‘tilsinki, 2008-yil birinchi choragida Davlat budjeti daromadlari uning xarajatlaridan 100,6 mlrd so‘m miqdorida ortiq bo‘lishiga erishildi yoki Davlat budjeti yalpi ichki mahsulotga nisbatan 1,7 foiz miqdorida profitsit bilan ijro etildi."
2928384,2928449,"2. O‘zbekiston Respublikasi Vazirlar Mahkamasi Davlat budjeti xarajatlarining samaradorligi va maqbulligi oshirilishini, soliq tushumlari mexanizmi takomillashtirilishini, samarali investitsiya siyosati o‘tkazilishini, budjet mablag‘laridan maqsadli foydalanilishini va budjet intizomiga rioya etilishi ustidan nazorat kuchaytirilishini, shuningdek budjetning birinchi navbatdagi xarajatlari, aholining ijtimoiy himoyaga muhtoj qatlamlarini muhofaza qilish tadbirlari hamda budjet xarajatlarining ijtimoiy yo‘naltirilganligini kuchaytirishga oid boshqa tadbirlar to‘liq va o‘z vaqtida moliyalashtirilishi yuzasidan aniq choralar ko‘rilishini ta’minlasin."
2928384,2928452,"3. Qoraqalpog‘iston Respublikasi Vazirlar Kengashi, viloyatlar va Toshkent shahar hokimliklarining e’tibori tegishli mintaqalar bo‘yicha budjetga to‘lovlar to‘liq tushishini, mintaqalarning soliq bazasi va moliyaviy salohiyatini kengaytirish yuzasidan amaliy choralar ko‘rish hamda shu asosda mahalliy budjetlarning xarajatlari to‘liq moliyalashtirilishini ta’minlash zarurligiga qaratilsin. 4. Ushbu qaror qabul qilingan kundan e’tiboran kuchga kiradi."
