law_act_id,paragraph_id,text
1089715,1089759,"Oliy ma’lumotli tibbiyot hamshiralari tayyorlash tizimini yanada takomillashtirish va mehnatini rag‘batlantirishni kuchaytirish, tibbiy yordam ko‘rsatishning barcha bosqichlarida ularning roli va mas’uliyatini oshirish, shuningdek ularning kasbiy saviyasi va malakasini uzluksiz o‘stirish uchun shart-sharoit va rag‘bat yaratish maqsadida: 1. 2007-yilning 1-yanvaridan boshlab: oliy ma’lumotli tibbiyot hamshiralariga tarif stavkasining 10 foizi miqdorida; tibbiyot bosh hamshiralariga tarif stavkasining 5 foizi miqdorida qo‘shimcha haq belgilansin. 2. 2007-yilning 1-yanvaridan boshlab oliy ma’lumotli tibbiyot hamshiralarining uzluksiz ish staji davomiyligi uchun ustama haq maksimal miqdori: shoshilinch tibbiy yordam xizmatlarida ishlovchilar uchun tarif stavkasining 30 foizidan 40 foizigacha; boshqa tibbiyot muassasalarida ishlovchilar uchun tarif stavkasining 20 foizidan 30 foizigacha oshirilsin."
1089715,1089773,"3. 1999/2000 o‘quv yilidan boshlab oliy tibbiyot o‘quv muassasalarining davolash fakultetlari qoshidagi oliy ma’lumotli hamshiralar tayyorlash bo‘limlari tomonidan davolash muassasalarining jarrohlik, tug‘uruq bo‘limlarida, shuningdek anesteziologiya va reanimatsiya bo‘limlarida ishlayotgan 645 nafar mutaxassis tayyorlanganligi ma’lumot uchun qabul qilinsin."
1089715,1089774,"O‘zbekiston Respublikasi Sog‘liqni saqlash vazirligi, Iqtisodiyot vazirligi hamda Oliy va o‘rta maxsus ta’lim vazirligining 2007/2008 o‘quv yilidan boshlab tibbiyot oliy o‘quv muassasalarida oliy ma’lumotli tibbiyot hamshiralari tayyorlashni kengaytirish, shu bilan birga oliy ma’lumotli tibbiyot hamshiralari bilan ta’minlash yetarli bo‘lmagan hududlar uchun tegishli kvotalarni tasdiqlash to‘g‘risidagi taklifi ma’qullansin."
1089715,1089776,"4. O‘zbekiston Respublikasi Sog‘liqni saqlash vazirligi Oliy va o‘rta maxsus ta’lim vazirligi bilan birgalikda oliy ma’lumotli tibbiyot hamshiralarini tayyorlash kengaytirilishi munosabati bilan ularni tayyorlash uchun ta’lim jarayonini zarur o‘quv, o‘quv-metodik va ilmiy adabiyotlar bilan ta’minlash chora-tadbirlarini ko‘rsin, shuningdek ta’lim jarayoniga ilg‘or pedagogik texnologiyalarni joriy etish va o‘quv dasturlarini yanada takomillashtirishni ta’minlasin."
1089715,1089778,"5. Belgilansinki, oliy tibbiyot o‘quv muassasalari qoshidagi oliy malakali tibbiyot hamshiralari tayyorlash bo‘limlarining davlat granti hisobidan ta’lim olgan bitiruvchilari kamida uch yil majburiy ishlab berish sharti bilan respublika davolash-profilaktika va o‘rta maxsus ta’lim muassasalariga ishga taqsimlanadi. 6. O‘zbekiston Respublikasi Moliya vazirligi 2007-yilgi Davlat budjeti parametrlarini shakllantirishda mazkur qarorda ko‘rsatilgan tadbirlarni moliyalashtirishga qo‘shimcha mablag‘lar ajratishni nazarda tutsin."
1089715,1089781,"7. O‘zbekiston Respublikasi Sog‘liqni saqlash vazirligi Moliya vazirligi, boshqa manfaatdor vazirliklar va idoralar bilan birgalikda bir oy muddatda qonun hujjatlariga ushbu qarordan kelib chiqadigan o‘zgartish va qo‘shimchalar to‘g‘risida Vazirlar Mahkamasiga takliflar kiritsin. 8. Mazkur qarorning ijrosini nazorat qilish O‘zbekiston Respublikasi Bosh vazirining o‘rinbosarlari R.S. Azimov va R.S. Qosimov zimmalariga yuklansin."
